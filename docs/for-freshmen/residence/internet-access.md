# Інтернет у гуртожитках
Станом на зараз, у гуртожитках нашого університету наявний лише один інтернет-провайдер - і це [ТзОВ "Бізнес і Технології"](https://bit.uar.net/), що є організацією-партнером [Державного підприємства "УАРНЕТ"](https://uar.net/). Ця контора пропонує студентам за `100 грн` на місяць доступ до мережі Інтернет на швидкості "до 100 МБіт/сек". Для підключення, слід заповнити форму, [доступну за посиланням](https://uar.net/connect/). Якщо ви не маєте студентського посвідчення — зверніться до завідувача вашого гуртожитку, і він надасть вам необхідну довідку.

## Тарифні плани

| Максимальна швидкість | Реальні показники* | Вартість      |
| --------------------- | ------------------ | ------------- |
| До 10 МБіт / сек      | До 7 МБіт / сек    | 60 грн / міс  |
| До 50 МБіт / сек      | До 43 МБіт / сек   | 80 грн / міс  |
| До 100 МБіт / сек     | До 93 МБіт / сек   | 100 грн / міс |

Під "Реальними показниками" мається на увазі середня швидкість на `upload` і `download` виміряна від кінцевого обладнання користувача до Speedtest-серверу ДП "Уарнет" у місті Львів станом на початок серпня 2022 року. Для розрахунків було проведено по 100 вимірювань для кожного тарифного плану, виконаних з `00:00` по `01:30`. Фактичні показники можуть варіюватися в залежності від сумарного навантаження на канал зв'язку, клієнтського обладнання, стан ліній зв'язку "останньої милі" та інших факторів.

## Який маршрутизатор краще обрати?
Радимо обирати WI-FI роутер з підтримкою Dual-band (2,4 і 5 ГГц), бажано від компаній Mikrotik, D-Link, TP-LINK, або ж Tenda. Ніколи в житті не купуйте маршрутизатори від компаній Netis, Totolink, Mercusys, Strong та інших дешевих китайських брендів - лише викините гроші на вітер, і бонусом отримаєте постійні розриви з'єднання.

**Приклади маршрутизаторів (2022 рік):**

- TP-LINK Archer C24, C50, C64
- Tenda AC5 v1, AC5 v3, AC7
- Mikrotik hAP AC Lite, hEX Lite
- Mikrotik hEX (без WI-FI)

!!! note "Технічні вимоги до маршрутизатора"

    Обраний вами маршрутизатор повинен мати WAN-порт з роз'ємом `RJ-45` (стандартна вита пара), а також підтримувати з'єднання з мережею провайдера за протоколом `PPPoE` з авторизацією за логіном-паролем.

Що ж до ноутбуків чи стаціонарних комп’ютерів - радимо під'єднувати їх до мережі дротом, бо у гуртожитку існує проблема з засміченістю каналів 2,4 ГГц (більш старі моделі ноутбуків підтримують лише цю частоту WI-FI), а з часом такі самі проблеми почнуться і з частотою 5 ГГц. З мобільним інтернетом ситуація дещо погана - швидкість доступу до мережі Інтернет у стінах гуртожитків є надто низькою.