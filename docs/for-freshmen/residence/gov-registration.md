# Військкомат і реєстрація
У студентів є можливість не змінювати місце реєстрації на час навчання у закладі вищої освіти: при поселенні в гуртожиток, або при оренді квартири. Проте, хлопці зобов'язані вчасно повідомити військовий комісаріат про своє навчання у закладі освіти, і про своє місцезнаходження на час навчального процесу.

!!! tip "Роз'яснення щодо зміни місця реєстрації"
    Законодавство України гарантує право особи, яка проживає за двома адресами, вільно обирати одну з них для реєстрації місця проживання. Таким чином, змінювати місце реєстрації не є обов'язковим для вас.

## Про військовий облік
Хлопцям слід звернутися до Відділу військового обліку, що знаходиться у корпусі Географічного факультету, за адресою: [`вул. Петра Дорошенка, 41`](https://goo.gl/maps/bcEKdrQmUNw71Pf49). При собі треба мати приписне свідоцтво або військовий квиток, посвідчення особи (ID картку чи паспорт), а також `Додаток №13` (у минулому — витяг до ID картки з демографічного реєстру) про реєстрацію місця проживання. Там вам видадуть папірець, який треба буде чимшвидш передати у ваш військовий комісаріат (за місцем реєстрації, прописки).

## Зміна місця реєстрації
Якщо ви все ж бажаєте змінити місце реєстрації, зверніться до паспортистки нашого гуртожитку (вона працює у одному кабінеті з завідувачкою). Вона вже підкаже, які документи потрібно зібрати, і що потрібно буде зробити далі. Як результат, ви отримаєте новий `Додаток №13` про реєстрацію місця проживання особи.