# Медична допомога

!!! danger "Невідкладна медична допомога"

    У разі невідкладного стану звертайтесь за номером **103**, не зволікайте з викликом швидкої!

## Студентська поліклініка
Медичним закладом, який обслуговує Львівський національний університет імені Івана Франка є [Комунальне некомерційне підприємство "Студентська поліклініка міста Львова"](http://likarnj10.lviv.ua/), що розташоване за адресою [`вул. Бой-Желенського, 14`](https://goo.gl/maps/pLQw8skySMsQHmvC7). Саме там ви можете отримати кваліфіковану медичну допомогу без укладання декларації з сімейним лікарем.

<iframe src="https://www.google.com/maps/embed?pb=!4v1659181042791!6m8!1m7!1sm1TAwtcfbQgxaI-4BwSgBA!2m2!1d49.82778089377158!2d24.01568722864981!3f20.67000553087118!4f3.113506611089619!5f0.4000000000000002" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>

## Шоста міська поліклініка
Крім Студентської поліклініки, також варто згадати про [Комунальне некомерційне підприємство "Шоста Міська Поліклініка міста Львова"](http://medova.com.ua/), перше поліклінічне відділення якого розташоване за адресою [`вул. Медової Печери, 1`](https://goo.gl/maps/RB91JVT8NiEn9L6AA) - тобто у 5-10 хвилинах ходу від нашого Гуртожитку №5, що на вулиці Пасічній. Варто зазначити, що на відміну від Студентської поліклініки, для запису до лікаря-терапевта у цій поліклініці необхідно укласти декларацію з сімейним лікарем.

<iframe src="https://www.google.com/maps/embed?pb=!4v1659181470320!6m8!1m7!1stlMTMpqqTFgUPixXTad46g!2m2!1d49.82640636478946!2d24.07368316785281!3f17.813308323944838!4f15.613940058807387!5f0.4000000000000002" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>

## Укладання декларації
Хоч для відвідування лікаря-терапевта у Студентській поліклініці укладання декларації з сімейним лікарем не є обов'язковим, всеж ми радимо таки знайти сімейного лікаря у Львові, якому ви будете довіряти, й укласти з ним декларацію. Тим самим ви значно пришвидшите отримання всіх необхідних медичних послуг, планових чи ургентних.

Для цього потрібно з'явитись до реєстратури обраної поліклініки, повідомити про бажання укласти декларацію, назвати прізвище бажаного сімейного лікаря (якщо ви хочете потрапити саме до нього), а також пред'явити паспорт і посвідчення студента (застосовується лише до Студентської поліклініки), також може знадобитися мобільний телефон (на нього можуть відправити код підтвердження).

!!! note "Про вікові обмеження"

    Для укладання декларації з сімейним лікарем у "дорослій" поліклініці вам має бути принаймині 18 років. Якщо вам ще немає 18 років, можете укласти угоду з дитячим лікарем :smile: (для цього потрібна присутність одного з батьків), або ж звертатися до Студентської поліклініки без укладання декларації. За всіма деталями краще звертатися до реєстратури кожної поліклініки окремо.