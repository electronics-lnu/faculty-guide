# Проживання у Львові
Продовжуємо знайомити вас з нашим факультетом :smiling_face_with_3_hearts:. Цього разу ми поговоримо про поселення першокурсників у гуртожитки університету, альтернативні варіанти розміщення у Львові, про розташування корпусів нашого факультету, маршрутів доїзду до них, а також про місця, які можуть бути вам цікавими, або колись стати у пригоді :smile:.

## Гуртожитки ЛНУ
Почнемо з того, що в усі гуртожитки Львівського університету поселяють в залежності від відстані між місцем реєстрації студента і Львовом. Мінімальною віддаленістю від Львова, необхідною для поселення, є відстань у 50 кілометрів. Але через обмежену кількість місць реальний мінімальний кілометраж для поселення є більшим від зазначеного вище. Також, на поселення впливають пільги, про які ми розповімо трохи пізніше.

!!! warning "Зверніть увагу"
    Якщо відстань між Львовом і вашим населеним пунктом є меншою від 50 кілометрів, на жаль, ваша заява на поселення в університетський гуртожиток розглядатися не буде, і одразу ж отримає статус "відхилено".

Якщо кількості місць у гуртожитках, закіріплених за нашим факультетом, не вистачає для поселення усіх бажаючих, є практика поселення на вільні місця у гуртожитках від інших факультетів, у хостелах інших закладів вищої освіти міста Львова, тощо. Про це піклується деканат нашого факультету, а також адміністрація університету. При цьому, можливість поселення на такі місця варіюється з року в рік у зв'язку з епідеміологічною ситуацією, воєнним станом (через кацапське вторгнення у нашу країну), тощо.

Одною з другорядних переваг нашого факультету є те, що ми маємо власний гуртожиток, а з недавнього часу - навіть два. Перший (Гуртожиток №5) знаходиться за адресою [`вулиця Пасічна, 62б`](https://goo.gl/maps/xGFToRFfpq85dULKA), а другий (Гуртожиток №9) - за адресою [`вулиця Архипенка, 2`](https://goo.gl/maps/oY7QwGNfzZgb6pTJ6).

### Гуртожиток №5
З гуртожитку №5 відкривається прекрасний краєвид на Личаківський парк. Будівля має 9 поверхів, блочне планування (6 блоків на поверх, в кожному окремий душ, санвузол, два рукомийники і чотири кімнати, у яких проживає по 2-4 людини). Крім блоків, на кожному поверсі розміщено по дві кухні, на першому поверсі є пральні машини (їх використання є платним, за одне прання доведеться викласти від 35 до 40 грн).
<iframe src="https://www.google.com/maps/embed?pb=!4v1658775360101!6m8!1m7!1shFHu2nxoepGVCVG8bQ-skw!2m2!1d49.82838157768026!2d24.06909168066428!3f210.21148422817393!4f1.9132046377986!5f0.4004044423490432" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>

Від гуртожитку, можна дійти до корпусів пішки. Наприклад, до `вул. Драгоманова, 50` - за 40-50 хвилин, а до `вул. Тарнавського, 107` — за 25-30 хвилин. У час пік це значно економить час студентів. Маршрути можете переглянути нижче:

- [Гуртожиток № 5 — вул. Драгоманова, 50](https://www.eway.in.ua/ua/cities/lviv/compile/457/49.832209:24.027372/49.827936:24.068584/3)
- [Гуртожиток № 5 — вул. Тарнавського, 107](https://www.google.com/maps/dir/Pasichna+St,+62%25D0%2591,+L'viv,+L'vivs'ka+oblast,+Ukraine,+79000/%25D0%25A4%25D0%25B0%25D0%25BA%25D1%2583%25D0%25BB%25D1%258C%25D1%2582%25D0%25B5%25D1%2582+%25D0%25B5%25D0%25BB%25D0%25B5%25D0%25BA%25D1%2582%25D1%2580%25D0%25BE%25D0%25BD%25D1%2596%25D0%25BA%25D0%25B8+%25D0%259B%25D0%259D%25D0%25A3+%25D1%2596%25D0%25BC%25D0%25B5%25D0%25BD%25D1%2596+%25D0%2586%25D0%25B2%25D0%25B0%25D0%25BD%25D0%25B0+%25D0%25A4%25D1%2580%25D0%25B0%25D0%25BD%25D0%25BA%25D0%25B0,+%25D0%25B2%25D1%2583%25D0%25BB%25D0%25B8%25D1%2586%25D1%258F+%25D0%2593%25D0%25B5%25D0%25BD%25D0%25B5%25D1%2580%25D0%25B0%25D0%25BB%25D0%25B0+%25D0%25A2%25D0%25B0%25D1%2580%25D0%25BD%25D0%25B0%25D0%25B2%25D1%2581%25D1%258C%25D0%25BA%25D0%25BE%25D0%25B3%25D0%25BE,+107,+%25D0%259B%25D1%258C%25D0%25B2%25D1%2596%25D0%25B2,+%25D0%259B%25D1%258C%25D0%25B2%25D1%2596%25D0%25B2%25D1%2581%25D1%258C%25D0%25BA%25D0%25B0+%25D0%25BE%25D0%25B1%25D0%25BB%25D0%25B0%25D1%2581%25D1%2582%25D1%258C,+79000/@49.831927,24.0575992,16.25z/data=!4m15!4m14!1m5!1m1!1s0x473ac2b2d75ac549:0xa3ab58aa48745e06!2m2!1d24.068696!2d49.828432!1m5!1m1!1s0x473add5bf6b3df7d:0x1456b8ba9a02d3f6!2m2!1d24.0414977!2d49.8275258!3e2!5i1)

### Гуртожиток №9
<iframe src="https://www.google.com/maps/embed?pb=!4v1658774319113!6m8!1m7!1sjWcHq700Gl-iKKdtW5EE4A!2m2!1d49.83065757764091!2d24.03450399978954!3f166.575149317391!4f15.153642691817979!5f0.4000000000000002" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>

### Поради від студентів
Як би не хотілося, про все у одній статті не згадаєш. Але тут на поміч приходять студенти, які вже довгий час проживають у гуртожитку, і готові поділитися кількома порадами:

- В загальному, стан кімнат є задовільним. Десь гірше, десь краще. Під час поселення може «пощастити», і вам дадуть вибір між двома-трьома кімнатами. Але це буває тільки на перший-другий день поселення. Десь потрібно підклеїти шпалери, десь — краще вже побілити стіни, тощо. Це все робите власноруч.
- Будьте готовими до того, що у незаселених кімнатах не буде жодної побутової техніки. Якщо підселяєтесь до когось — домовляєтесь про спільне користування таким майном, бо воно не є власністю гуртожитку. Вживаний холодильник і мікрохвильовку можна придбати у електрика. Меблі, у тому числі ліжка, можна взяти зі сховища, що у підвалі гуртожитку, або, за особливого бажання, замовити щось накшталт тумбочок чи стільців у столяра. Про все це вас проінструктують при поселенні.
- Гуртожиток хоч і може забезпечити вас матрацом до панцирного ліжка,  але не радимо цією можливістю користуватися. Спитайте у студентів - вони можуть порадити, де дешевше всього можна придбати новий ватний матрац. Це може бути десь поблизу до гуртожитку, бо мені, коли замовляв, доставили у той самий день, десь за годинки три-чотири, але то я купував в середині навчального року.
- Якщо заселяєтесь у пусту кімнату, раджу замінити замок. При цьому, обов'язково надайте один дублікат ключа до своєї кімнати завідувачці гуртожитку.
- Холодна вода подається цілодобово, а гаряча - з 6 до 11 ранку, а також з 6 до 11 години вечора, щодня. Доступ до газових варильних панелей вільний, 24 на 7. Усі корисдори і кімнати у гуртожитку обладнані датчиками вогню і задимлення.

### Поселення у гуртожиток
Поселення студентів відбувається у кілька етапів. Про них ми розповімо вам нижче.

!!! info "Етап перший — подача заяв"
    Як тільки ви подали оригінали документів у приймальній комісії факультету, ви можете поїхати у гуртожиток, щоб там написати заяву на поселення. За наявності будь-яких пільг, які впливають на процес вашого поселення, завчасно зробіть копії документів, що підтверджують їх наявність.

    У гуртожитку, на прохідній, вам запропонують заповнити бланк заяви згідно зі зразком. Обов’язково пишіть розбірливо, друкованими літерами, вказуйте актуальну контактну інформацію (у полі "номер телефону" вкажіть номер мобільного телефона абітурієнта і одного з батьків). За наявності пільг, що впливають на поселення, надійно прикріпіть підтверджуючі документи до заяви: степлером, або іншим методом.

!!! info "Етап другий — очікування"
    Після завершення прийому оригіналів документів на навчання за кошти фізичних та/або юридичних осіб, очікуйте на появу списків на заселення на офіційному сайті факультету, а також на каналі нашого факультету в Telegram. Зверніть увагу на те, що може бути кілька хвиль заселення, тож зайвий раз не хвилюйтеся, якщо не побачите себе у "першій хвилі".

!!! info "Етап третій — заселення"
    Коли ви побачили себе у списках на заселення, і тільки тоді, зберіть усі необхідні документи, вказані у повідомленні про заселення, і у вказаний проміжок часу завітайте до гуртожитку, щоб заселитися. Якщо вас немає у списку на заселення, не сумуйте, але й не штурмуйте гуртожиток, бо поселення відбувається виключно по спискам. Можете бути впевненими у тому, що ми в цей час шукаємо місця для заселення вас у гуртожиток, можливо, від іншого закладу освіти або факультету.

### Оплата за проживання
Оплата за проживання у гуртожитку здійснюється при заселенні, одразу за 10 місяців проживання (на період вересень — червень), у сумі виходить `7800 грн`. За проживання влітку (в липні, серпні) треба буде доплатити по `780 грн` на місяць. Якщо бажання жити в гуртожитку в літній період немає — достатньо просто поїхати, залишивши непотрібні вам речі. На ваші місця нікого не поселять (крім періоду воєнного стану).

!!! tip "Пільгові умови оплати"
    Деякі категорії студентів можуть претендувати на пільгове проживання у гуртожитках університету. Повний список пільг (безкоштовне проживання чи 50% знижка на оплату проживання) і перелік документів, які необхідно подати для отримання пільгового проживання можна знайти [за посиланням](http://studviddil.lnu.edu.ua/pil-hove-prozhyvannia-v-hurtozhytku/).

#### Реквізити для оплати
```yaml
- Назва отримувача:       Львівський національний університет імені Івана Франка 
- Номер рахунку (IBAN):   UA068201720313281002202001061 
- МФО банку отримувача:   820172 
- Код ЄДРПОУ організації: 02070987
- Призначення платежу:    За проживання у гуртожитку №<номер гуртожитку>,
                          Прізвище, Ім'я, По-батькові
```
Радимо здійснювати платежі через monobank чи А-банк (без комісії), у Приват24 комісія складе 1-2 грн. Після здійснення онлайн-платежу потрібно буде роздрукувати квитанцію, це можна буде зробити поблизу гуртожитка, або у студентів, які мають принтер :sunglasses:.

## Інші гуртожитки
Іноді, буває, що місць у гуртожитках нашого університету не вистачає, щоб заселити усіх бажаючих, тож ми намагаємося знайти вільні місця у інших гуртожитках міста Львова. Цей процес може дещо затягнутися, проте ми робимо все можливе, щоб забезпечити усіх студентів житлом на період навчального року. Також, в окремих випадках, ви можете скористатися послугами приватних гуртожитків, хостелів, гуртожитків інших закладів освіти. Детальну інформацію про такі можливості ви можете знайти в інтернеті.

## Оренда житла

Якщо ви розумієте, що шанси на поселення у гуртожиток для вас є малими, або маєте власні вимоги до місця проживання, можете також розглянути варіант оренди квартири чи кімнати, та навіть спільного проживання з іншими студентами.

Один з варіантів пошуку - скористатися чатом "[Сусіди ЛНУ](https://t.me/lnu_susidy)" у Telegram. Там ви можете переглянути оголошення про спільне заселення, пошук сусідів, а також оприлюднити власне оголошення, якщо хочете спільно з кимось орендувати житло.

[Сусіди ЛНУ](https://t.me/lnu_susidy){ .md-button .md-button--primary }
[DOM.RIA](https://dom.ria.com/uk/arenda-nedvizhimosti/){ .md-button }
[OLX.UA](https://www.olx.ua/d/uk/nedvizhimost/lvov/){ .md-button }