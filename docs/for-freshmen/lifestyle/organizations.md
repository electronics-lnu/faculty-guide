# Студентські організації
В нашому університеті існує дві рівноправні організації, які захищають права студентів, представляють їх інтереси не тільки перед адміністрацією навчального закладу, але й перед державними установами і представниками бізнесу. Це [Первинна профспілкова організація студентів](https://t.me/profkom_lnu), а також [Студентський уряд](https://t.me/su_lnu).

Різниця між ними захована у історії утворення й діяльності цих двох організацій, і краще за них самих її ніхто не розповість. Що ж до звичайного студента - треба пам’ятати лиш те, що кожен студент нашої Alma Mater є членом Студентського самоврядування, а щоб вступити у Профспілку студентів, вам необхідно буде написати заяву про приєднання, що ми радимо зробити одразу ж, як така можливість у вас з’явиться (офлайн чи онлайн).

!!! tip "Як стати членом профспілки?"
    Заповнити заяву на вступ до профспілки студентів можна безпосередньо при подачі оригіналів документів при вступі на наш факультет. Це також можливо зробити і пізніше. Для цього, зверніться до представника профкому або студентського самоврядування. Вам підкажуть, що для цього потрібно зробити.

!!! note ""
    **Важливо:** Студенти, які є членами **профкому студентів**, і отримують академічну стипендію або інші виплати від університету, щомісячно **автоматично перераховують 1% від суми цих виплат на користь організації**. Якщо ж ви не отримуєте стипендійних та інших виплат від університету, жодних видів членських чи інших обов'язкових внесків для вас не передбачено.

    Ці кошти використовуються для фінансування всіх напрямків роботи Первинної профспілкової організації студентів університету. Натомість, діяльність у рамках профспілки є некомерційною і добровільною.

## Що дає вам членство у цих двох організаціях?
- Оформлення міжнародних студентських посвідчень (ISIC)
- Путівки на бази відпочинку на морі й у горах, квитки на заходи, тощо
- Допомога в оформленні соціальної стипендії та інших соціальних виплат
- Цікаве та незабутнє студентське життя, додаткові бали у рейтингу студентів
- Допомога в оформленні субсидії для студентів, які проживають у гуртожитку
- Фінансова допомога студентам, які її потребують

Також, профспілка і студентський уряд беруть активну участь у створенні студентських просторів на факультетах, у гуртожитках, тощо. Допомагають з відновленням документів, захистом прав і свобод у разі їх порушення, допомагають втілити твої ідеї у реальність, та й просто - до них можна звертатися за підтримкою у будь-яких інших ситуаціях, коли вам це буде вкрай потрібною. **Вони обов'язково допоможуть!**

## Як доєднатися до студентської ради чи профбюро?
Для активних, креативних та ініціативних студентів у нашій Alma Mater є доволі багато можливостей для розвитку. Однією з них є участь у діяльності студентських організацій на факультеті чи на загальноуніверситетському рівні. Щоб долучитися до студентських організацій, потрібно звернутися до будь-кого з їх представників на вашому факультеті.

## Студентські вибори на факультеті
Щорічно на нашому та інших факультетах Львівського національного університету імені Івана Франка проходять вибори, під час яких студентство обирає своїх представників у різноманітні органи самоврядування, такі як студентська рада, трудовий колектив, вчена рада, тощо. Будь-який студент має право подати свою кандидатуру на них (для цього, слід уважно слідкувати за новинами на офіційних сторінках факультету у соціальних мережах).

Беручи участь на цих виборах у якості кандидата чи звичайного виборця, ви стаєте рушієм прозорості та вікритості нашої Alma Mater відносно студентства. І хоч явка на вибори є необов'язковою, проте закликаємо вас не ігнорувати цієї важливої події!